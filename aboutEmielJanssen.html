<!DOCTYPE HTML>
<!--
	thanks - Massively by HTML5 UP - html5up.net | @ajlkn
-->
<html>


<section class="features">
	<h3>Emiel Janssen</h3>
	<p><span class="image fit left"><img src="images/EmielJanssen.jpg" alt="" /></span>
		<p>
		Emiel Janssen is op volgorde van groot naar klein pianist, pianodocent, pianotechnicus, projectontwikkelaar en in een
		enkel geval aannemer.
		</p>
		<p>
		Als pianist vormt hij samen met zijn volle neef Tim Sabel Duo Durville. Dit duo voert bijzondere programma’s uit met
		bijvoorbeeld extended techniques of geprepareerde instrumenten. Dit kan door de twee eigen instrumenten die ze meenemen.
		Deze instrumenten worden onderhouden en gestemd door Emiel.
		</p>
		<p>
		Als docent geeft Emiel pianolessen op het Koninklijk Conservatorium aan HBO-studenten. Jarenlang was hij actief als
		pianodocent op de muziekscholen van Delft en Woerden.
		</p>
		<p>
		Als allround pianoman stemt en reviseert hij ook instrumenten. Zijn veelzijdigheid en gevoel voor logistiek zet hij ook
		in als coördinator huisvesting en instrumentarium op het Koninklijk Conservatorium. Bij een intensief vervangingstraject
		selecteerde hij met een klein gezelschap een groot aantal nieuwe Steinway en Yamaha vleugels.
		Hij studeerde op hetzelfde Koninklijk Conservatorium bij Marcel Baudet, Paul Komen en Ellen Corver.
		</p>
		
		
		Emiel Janssen: 
		<blockquote>
		“Omdat een pianist altijd afhankelijk is van het aanwezige instrumentarium in een repetitieruimte of concertzaal, zet ik
		mij in voor het HaagsPianoHuis. Hier is de piano meer dan het meubilair of het gemeenschappelijk goed. Altijd goed
		gestemd en in een ideale akoestiek.”
	</blockquote>
						
</html>