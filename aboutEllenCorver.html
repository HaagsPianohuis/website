<!DOCTYPE HTML>
<!--
	thanks - Massively by HTML5 UP - html5up.net | @ajlkn
-->
<html>


<section class="features">
	
								<h3>Ellen Corver</h3>
								<p><span class="image fit left"><img src="images/EllenCorver.jpg" alt="" /></span>
								<p>
								Ellen Corver is niet alleen bekend geworden door haar uitvoeringen van de werken van Debussy, Ravel, Brahms, Beethoven
								en Haydn, maar ze heeft ook naam gemaakt als vooraanstaand vertolkster van hedendaagse muziek. Zo voerde ze
								pianoconcerten uit van John Cage, György Ligeti en György Kurtág. Klaas de Vries en Theo Verbey schreven beiden een
								pianoconcert voor haar.
								</p>
								<p>
								Een jarenlange samenwerking met Karlheinz Stockhausen resulteerde in de eerste volledige registratie van zijn veertien
								Klavierstücke voor piano solo, uitgebracht op het eigen platenlabel van de componist.
								</p>
								<p>
								Met het Osiris Piano Trio deed zij vijf continenten aan met meer dan tachtig pianotrio’s van uiteenlopende componisten
								op het repertoire. Haar passie voor kamermuziek was de inspiratie voor vele samenwerkingen met een keur van musici,
								onder wie sopraan Charlotte Riedijk en klarinettist Lars Wouters van den Oudenweijer. Met mezzosopraan Gerrie de Vries
								heeft Ellen op het gebied van muziektheater de krachten gebundeld.
								</p>
								
								Sinds 1994 is Ellen als hoofdvakdocent piano verbonden aan het Koninklijk Conservatorium in Den Haag.
								<br><br>
								
								Ellen Corver: 
								<blockquote>“Jaarlijks studeren er van het Koninklijk Conservatorium veel goede pianisten af. Die lopen na hun studie tegen het
								probleem aan dat er te weinig kwalitatieve studio’s zijn waarin ze door kunnen gaan met het zich verder ontwikkelen. Het
								HaagsPianoHuis voorziet in een grote behoefte.”
								</blockquote>
						
</html>